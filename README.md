# scuolesenzamemoria
#### Gennaio 2017
Elenco e mappa delle scuole italiane che portano ancora il nome di colui che firmò le **leggi razziali** in Italia.

Se le scuole rappresentano il fulcro del **sistema educativo** di una nazione, allora devono educare.

Se la scuola italiana ha deciso di celebrare il 27 Gennaio di ogni anno la **"Giornata della Memoria"** per ricordare le vittime del razzismo, che senso acquista una tale celebrazione quando si svolge in una scuola che porta ancora il nome di colui che in Italia firmò le leggi razziali?

Questo elenco e questa mappa servono allora per ricordare che in Italia esistono ancora delle scuole che portano il nome di chi firmò quelle leggi e per osservare che, per quanto piccolo possa essere questo numero, se dopo settanta anni dalla fine della guerra, queste scuole non hanno ancora deciso di rimuovere quel nome, non ci rimane che pensare che in esse la dirigenza e la classe docente (cui spetta il compito di educare), prima ancora degli studenti (che sono i destinatari dell'azione educativa) e delle comunità (per le quali quelle scuole svolgono il loro servizio), non hanno mai maturato la consapevolezza storica di quella grave responsabilità o, ancora peggio, rinunciano per totale indifferenza, a svolgere il loro ruolo di educatori per celebrare nella vacuità più assoluta una contraddizione intrinseca di cui potranno liberarsi solo rimuovendo quel nome.

Ed è per questo che auspichiamo l'intervento di chi, guidando il sistema educativo italiano, possa reputare opportuno porre fine a questa **assurda ed imbarazzante contraddizione**.

#### [La mappa delle scuolesenzamemoria.] (http://umap.openstreetmap.fr/it/map/scuole-senza-memoria_122008#6/43.157/13.162)<br>
#### [Elenco scuolesenzamemoria statali] (https://github.com/picomiles/scuolesenzamemoria/blob/master/Scuole_VE_III_Statali.csv)<br>
#### [Elenco scuolesenzamemoria paritarie] (https://github.com/picomiles/scuolesenzamemoria/blob/master/Scuole_VE_III_Paritarie.csv)

**#scuolesenzamemoria** nella **#giornatadellamemoria**

#### Marzo 2024 - Aggiornamento
Durante il 2023 in alcune delle scuole statali in questione sono state intraprese iniziative che in un caso hanno portato la scuola al cambio di denominazione e in un altro alla decisione di avviare l'iter previsto dalle norme per il cambio di denominazione; in precedenza, nel 2018, anche un'altra scuola aveva deciso di avviare l'iter per il cambio della denominazione anche se, a distanza ormai di alcuni anni, nulla è ancora avvenuto in tal senso. Per completezza d'informazione, si è pensato pertanto di aggiungere, ai campi già presenti, un campo "note" per registrare i suddetti avvenimenti e un campo "news" per linkare i documenti o le fonti relative; infine è sembrato opportuno aggiungere anche un campo "website" per linkare i siti istituzionali delle scuole.
#### [documenti e news] (https://picomiles.github.io/scuolesenzamemoria/)
